Το “Making Visible the Invisible” (σε απλή μετάφραση "Κάνοντας Ορατό το Αόρατο"), είναι μια ψηφιακή καλλιτεχνική εγκατάσταση και μια από τις πιο δημοφιλείς στο είδος της Τέχνης Νέων Μέσων (New Media Art).  
Αυτό το έργο τέχνης δημιουργήθηκε σε περίοδο δύο ετών από τον καλλιτέχνη και καθηγητή ψηφιακών μέσων George Legrady και εγκαταστάθηκε στην Κεντρική Βιβλιοθήκη του Σιάτλ το 2005, ένα χρόνο μετά το άνοιγμα της.  
Το έργο αποτελείται από 6 μεγάλες οθόνες LCD που αναβοσβήνουν και αλλάζουν περιεχόμενο συνεχώς, απεικονίζοντας πολύχρωμους αριθμούς και κείμενο.
Σκοπός τους είναι να μεταφέρουν σε πραγματικό χρόνο, εντελώς ανώνυμες πληροφορίες ολοκλήρωσης δανεισμού από χρήστες των 27 διαφορετικών τοποθεσιών της Βιβλιοθήκης.  
Οι οθόνες απεικονίζουν οπτικοποιήσεις με κινούμενα σχέδια, οι οποίες υπολογίζονται σε πραγματικό χρόνο και προκύπτουν μέσα από ειδικά διαμορφωμένο στατιστικό και αλγοριθμικό λογισμικό χρησιμοποιώντας δεδομένα που λαμβάνονται κάθε ώρα. 
Αυτά τα δεδομένα προέρχονται από τη βάση δεδομένων της βιβλιοθήκης και αποτελούνται από αντικείμενα τα οποία έχουν δανειστεί, οργανωμένα σε χρονολογική σειρά.  
Τα αντικείμενα μπορεί να είναι βιβλία, DVDs, CDs, κασέτες VHS κ.λπ.
Από τη βάση δεδομένων,  μπορούμε να συλλέξουμε και να συγκεντρώσουμε στοιχεία και μεταδεδομένα όπως ο τίτλος ενός αντικειμένου, ώρα συναλλαγής, περιγραφές, λέξεις-κλειδιά και κωδικός ταξινόμησης Dewey. Τα αντικείμενα τα οποία έχουν κωδικό Dewey Decimal System μπορούν να βοηθήσουν στη συγκέντρωση πληροφοριών σχετικά με τα θέματα στα οποία οι χρήστες δείχνουν ενδιαφέρον ανά πάσα στιγμή, αφού το σύστημα Dewey ταξινομεί όλα τα είδη σύμφωνα με 10 κύριες κατηγορίες: 000 Γενικά. 100 Φιλοσοφία & Ψυχολογία; 200 Θρησκεία; 300 Κοινωνικές Επιστήμες; 400 Γλώσσα; 500 Φυσικές Επιστήμες & Μαθηματικά; 600 Τεχνολογία & Εφαρμοσμένες Επιστήμες; 700 Τέχνες; 800 Λογοτεχνία; 900 Γεωγραφία & Ιστορία.  
Η διαδικασία του δανεισμού βιβλίων και μέσων μετατρέπει τη βιβλιοθήκη σε κέντρο ανταλλαγής δεδομένων. Αυτή η ροή πληροφοριών μπορεί να υπολογιστεί μαθηματικά, να αναλυθεί στατιστικά και να αναπαρασταθεί οπτικά. Από πολιτιστική άποψη λοιπόν, αυτές οι πληροφορίες μπορούν να αποτελέσουν μία ένδειξη των ενδιαφερόντων της κοινότητας σε οποιαδήποτε συγκεκριμένη στιγμή. Επομένως, η οπτικοποίηση των στατιστικών πληροφοριών των τίτλων και των κατηγοριών των αντικειμένων, παρέχει μια ζωντανή εικόνα σε πραγματικό χρόνο για το τι σκέφτεται η κοινότητα.  
Καθ' όλη τη διάρκεια της ημέρας, τέσσερις κινούμενες οπτικοποιήσεις εμφανίζονται στις οθόνες. Παρουσιάζονται αναλυτικά παρακάτω:  

## Visualization I: Vital Statistics  

Δείχνει σε αριθμούς τις συναλλαγές δανεισμού που ολοκληρώθηκαν την τελευταία ώρα καθώς και από το πρωί. Κάθε μία από τις 6 οθόνες εμφανίζει ένα συγκεκριμένο δείγμα από τις πληροφορίες που περιέχει η βάση δεδομένων.   
Η οθόνη 1 εμφανίζει τον συνολικό αριθμό των αντικειμένων που δανείστηκαν. Η οθόνη 2 απεικονίζει μια καταμέτρηση των στοιχείων που διαθέτουν κωδικό Dewey και δανείστηκαν. Η οθόνη 3 περιλαμβάνει το σύνολο των αντικειμένων που δεν διαθέτουν κωδικό Dewey. Η Οθόνη 4 παραθέτει τα Βιβλία που δανείστηκαν. Η Οθόνη 5 τα DVDs τα οποία δανείστηκαν και η οθόνη 6 εμφανίζει το άθροισμα των CDs, VHS και κασετών που δανείστηκαν.  
Το χρώμα του φόντου είναι συγχρονισμένο και προγραμματισμένο να αλλάζει κάθε ώρα. Ξεκινά με πορτοκαλί το πρωί και μεταβαίνει σε κίτρινο μέχρι το μεσημέρι. Στη 1 μ.μ. αλλάζει σε πράσινο και αργά το απόγευμα από μπλε σε μοβ. Με αυτόν τον τρόπο, το χρώμα γίνεται ένδειξη του χρόνου.  

{% include figure image_path="/images/making-visible-the-invisible-1.jpg" caption="Πρώτη Οπτικοποίηση" id="fig:screen1" %}  

## Visualization II: Floating Titles  

Αυτή η οπτικοποίηση παρουσιάζει τα αντικείμενα που έχουν δανειστεί σε χρονολογική σειρά. Κάθε τίτλος που διαθέτει χρονική σήμανση εισέρχεται στις οθόνες από τέρμα δεξιά και αργά κινείται προς τα αριστερά, με συγκεκριμένη ταχύτητα ώστε να περάσουν όλα τα αντικείμενα που δανείστηκαν μέσα στην ίδια ώρα στην άλλη άκρη της οθόνης. Η απόσταση μεταξύ τους είναι ανάλογη με τη χρονική στιγμή την οποία έγινε η συναλλαγή δανεισμού.   Έτσι, αντικείμενα που δανείστηκαν ταυτόχρονα, είναι πιο κοντά το ένα στο άλλο. Τα κενά κατά τη διάρκεια της κίνησης των τίτλων των αντικειμένων, σημαίνουν έλλειψη δραστηριότητας.  
Οι τίτλοι έχουν χρωματική κωδικοποίηση: κόκκινο για βιβλία, πράσινο για μέσα (DVD, cd, βίντεο κ.λπ.) και η κάθετη θέση τους στην οθόνη καθορίζεται από τον κωδικό Dewey που διαθέτουν. Εάν έχουν αριθμητικά μικρό κωδικό Dewey, απεικονίζονται πιο κοντά στην κορυφή της οθόνης, ενώ αντιθέτως εμφανίζονται στο κάτω μέρος. Τα αντικείμενα που διαθέτουν κωδικό Dewey περιέχουν επίσης τον αριθμό και την περιγραφή της κατηγορίας Dewey.  

{% include figure image_path="/images/making-visible-the-invisible-2a.jpg" caption="" id="fig:screen2a" %}  
{% include figure image_path="/images/making-visible-the-invisible-2b.jpg" caption="" id="fig:screen2b" %}  
{% include figure image_path="/images/making-visible-the-invisible-2c.jpg" caption="Δεύτερη Οπτικοποίηση" id="fig:screen2c" %}  

## Visualization III: Dot Matrix Rain  

Οι οθόνες υποδιαιρούνται σε 10 στήλες και 100 γραμμές, οι οποίες αντιπροσωπεύουν τις υποδιαιρέσεις των κατηγοριών Dewey από το 0 έως το 99. Οι τίτλοι των αντικειμένων που δανείστηκαν εμφανίζονται χρονολογικά στην οθόνη με δύο τρόπους, ανάλογα αν διαθέτουν κωδικό Dewey ή όχι. Εάν έχουν, εμφανίζονται σαν να «πέφτουν από τον ουρανό». Διαφορετικά, εμφανίζονται στην οθόνη στην καθορισμένη θέση ανάλογα με τον Dewey κωδικό τους, και ταυτόχρονα φωτίζεται το αντίστοιχο χρώμα της γραμμής με βάση την ταξινόμηση κατά Dewey. Τα βιβλία εμφανίζονται με κίτρινο, τα DVDs με πράσινο και τα υπόλοιπα μέσα με μπλε. Μέχρι το τέλος του animation, οι γραμμές έχουν χρωματική κωδικοποίηση και παρέχουν μια οπτικοποίηση ως προς το ποιες κατηγορίες Dewey είχαν τη μεγαλύτερη προτίμηση.  

{% include figure image_path="/images/making-visible-the-invisible-3a.jpg" caption="" id="fig:screen3a" %}  
{% include figure image_path="/images/making-visible-the-invisible-3b.jpg" caption="" id="fig:screen3b" %}  
{% include figure image_path="/images/making-visible-the-invisible-3c.jpg" caption="Τρίτη Οπτικοποίηση" id="fig:screen3c" %}  

## Visualization IV: KeyWord Map Attack  
Οι οθόνες διαχωρίζονται και κωδικοποιούνται με χρώματα σύμφωνα με τις 1000 υποκατηγορίες με βάση των κωδικό Dewey. Οι βασικές λέξεις που περιέχονται σε όλους τους τίτλους των αντικειμένων που δανείστηκαν μέσα στην τελευταία ώρα συλλέγονται σε μια μεγάλη λίστα της βάσης δεδομένων. Οι λέξεις-κλειδιά που υπάρχουν στη βάση και σχετίζονται με τους αυτούς τους τίτλους προστίθενται διαδοχικά  και αυτές στη λίστα στην αντίστοιχη υποκατηγορία Dewey. Έπειτα, οι λέξεις-κλειδιά «πετάγονται στην οθόνη» μία κάθε φορά, δείχνοντας τις διασυνδέσεις με τις κατηγορίες Dewey που ανήκουν. Η θέση των λέξεων-κλειδιών στην οθόνη, αντιπροσωπεύει τον μέσο όρο χρήσης της κάθε υποκατηγορίας Dewey. Τα χρώματα των λέξεων-κλειδιών προσδιορίζονται επίσης με τον ίδιο τρόπο, με τον μέσο όρο χρήσης δηλαδή, της κάθε υποκατηγορίας Dewey. Οι λέξεις-κλειδιά εμφανίζονται στην οθόνη ξεκινώντας από τις πιο δημοφιλείς. Εμφανίζονται μόνο οι λέξεις που έχουν 9 ή περισσότερες εμφανίσεις και υπάρχουν σε τουλάχιστον 2 υποκατηγορίες Dewey.  

{% include figure image_path="/images/making-visible-the-invisible-4a.jpg" caption="" id="fig:screen4a" %}  
{% include figure image_path="/images/making-visible-the-invisible-4b.jpg" caption="" id="fig:screen4b" %}  
{% include figure image_path="/images/making-visible-the-invisible-4c.jpg" caption="Τέταρτη Οπτικοποίηση" id="fig:screen4c" %}  


Πηγές:  
[Making Visible the Invisible - International Cultural Heritage Informatics Meetings (ICHIM) - Paris 2005](https://www.archimuse.com/publishing/ichim05/Legrady.pdf)  
[Media Arts and Technology - University of California Santa Barbara](https://www.mat.ucsb.edu/g.legrady/glWeb/Projects/spl/spl.html?fbclid=IwAR1zsQZU0wR_YUTzri4H6Y1wx3wfTXTM1L2Hdd2J0vvmzp0oefsnK3t9hQs)  
